---
title: Ceļojuma pieprasījumi
description: Šajā tēmā ir sniegta informācija par ceļojuma pieprasījumiem.
author: suvaidya
manager: Annbe
ms.date: 10/01/2020
ms.topic: article
ms.service: project-operations
ms.reviewer: kfend
ms.author: suvaidya
ms.openlocfilehash: 46a678ac4486c99f11d74dbac07dedd08364cb2f
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: lv-LV
ms.lasthandoff: 10/28/2020
ms.locfileid: "4123747"
---
# <a name="travel-requisitions"></a>Ceļojuma pieprasījumi

_**Attiecas uz:** Project Operations scenārijiem, kas nav balstīti uz resursiem/krājumiem_

Ceļojuma pieprasījumā ir uzskaitīti izdevumi, kas radīsies ceļojuma vajadzībām. Ceļojuma pieprasījumu iesniedz pārskatīšanai, un to var izmantot, lai atļautu izdevumus.

Jums var prasīt iesniegt ceļojuma pieprasījumu, pirms rodas jebkādi izdevumi, kas jāapmaksā organizācijai. Šī prasība ir spēkā neatkarīgi no tā, vai izdevumi rodas, izmantojot uzņēmuma kredītkarti, tērējat avansā saņemtu skaidru naudu vai arī jūsu izdevumus vēlāk atlīdzinās organizācija.

Ceļojuma pieprasījumus un politikas var izmantot, lai palīdzētu pārvaldīt organizācijas izdevumus. Piemēram, ja jūsu organizācija strādā ar fiksētas cenas projektu, kurā nepieciešama ceļošana, projekta darba grupas dalībnieku ceļojuma izdevumiem ir jāatbilst projekta budžetam. Pieprasot ceļojuma izdevumus apstiprināt pirms to rašanās, organizācija var palīdzēt nodrošināt, ka projekts nepārsniegs budžetu.

## <a name="configuration"></a>Konfigurācija 

Ceļojuma pieprasījumus var konfigurēt kā “obligātus”, izdevumu pārvaldības parametros iespējojot parametru “Atļauja pirms ceļošanas ir obligāta”. 

## <a name="create-and-submit-a-travel-requisition"></a>Ceļojuma pieprasījuma izveide un iesniegšana

1. Dodieties uz **Mani izdevumi: ceļojuma pieprasījums** un atlasiet **Jauns ceļojuma pieprasījums**.
2. Ievadiet pieprasījuma nolūku un galamērķi.
3. Laukā **Ceļojuma apraksts** ievadiet papildinformāciju. 
4. Katram no paredzamajiem izdevumiem, piemēram, lidojumiem, maltītēm vai automašīnu nomai, izveidojiet izdevumu rindas elementu. Katram izdevumam norādiet plānoto datumu, plānoto summu un valūtu. 
5. Kad esat beidzis pievienot paredzamos izdevumus, atlasiet **Saglabāt**.
6. Kad esat gatavs iesniegt ceļojuma pieprasījumu, atlasiet **Darbplūsma** > **Iesniegt**.

Savus apstiprinātos ceļojuma pieprasījumus varat skatīt sadaļā **Mani izdevumi: ceļojuma pieprasījums**. 

## <a name="view-available-travel-requisitions"></a>Pieejamo ceļojuma pieprasījumu skatīšana

Visus savus ceļojuma pieprasījumus varat skatīt sadaļā **Mani izdevumi: ceļojuma pieprasījumi**.

## <a name="approve-travel-requisitions"></a>Ceļojuma pieprasījumu apstiprināšana

Atlasiet ceļojuma pieprasījumu, kuru vēlaties apstiprināt, un pēc tam atlasiet **Darbplūsma** > **Apstiprināt**.  

## <a name="submit-an-expense-report-using-your-approved-travel-requisition"></a>Izdevumu atskaites iesniegšana, izmantojot apstiprināto ceļojuma pieprasījumu

1. Izveidojiet jaunu izdevumu atskaiti un izdevumu atskaites galvenē, kā arī apstiprināto ceļa pieprasījumu sarakstā atlasiet **Kartēt uz ceļojuma pieprasījumu**.
2. Lauks **Ceļojuma pieprasījuma summa** tiek automātiski atjaunināts izdevumu atskaites galvenē.
3. Pievienojiet visus izdevumus, kas radušies ceļojuma laikā. Ja ir aktivizēts lauks **Iepriekš atļauts**, tiek atjaunināta konkrētās izdevumu kategorijas saskaņotā summa un atļautā summa.

> [!NOTE]
> Kartējot izdevumu atskaiti uz apstiprinātu ceļojuma pieprasījumu, transakcijas summa nevar būt lielāka par atļauto summu. 


[!INCLUDE[footer-include](../includes/footer-banner.md)]