---
title: Apstiprinājumu pārskats
description: Šajā tēmā ir sniegta informācija par darbu ar apstiprinājumiem programmā Project Operations.
author: stsporen
manager: Annbe
ms.date: 10/05/2020
ms.topic: article
ms.service: project-operations
ms.reviewer: kfend
ms.author: stsporen
ms.openlocfilehash: 14c6914cf9b5fb52e7554e51604e79f0920064df
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: lv-LV
ms.lasthandoff: 10/28/2020
ms.locfileid: "4123837"
---
# <a name="approvals-overview"></a>Apstiprinājumu pārskats

_**Attiecas uz:** Project Operations resursu/ne krājumu scenārijiem, Lite izvietošanu —pro formas rēķinu izrakstīšanai_

Iesniegtajiem Laika un Izdevumu datiem tiek veikta apstiprinājumu darbplūsma. Pēc ievadīto datu apstiprināšanas darījumi tiek reģistrēti faktiskajos datos vai laika grafikā tiek rezervēts laiks.

## <a name="approvals-workflow"></a>Apstiprinājumu darbplūsma
Kad izveidojat un iesniedzat laika vai izdevumu ierakstu, tiek izveidots apstiprinājuma ieraksts. Projekta apstiprinātājs vai jūsu vadītājs izskata un apstiprina jūsu ierakstu. Ja ieraksts apstiprināšanas brīdī ir saistīts ar projektu, tiek izveidoti faktiskie dati. Tādējādi var izsekot izmaksām un norēķiniem. 

## <a name="approve-an-entry"></a>Ieraksta apstiprināšana
Veidlapa **Apstiprinājumi** jums ļauj pārslēgt dažādus skatus, lai jūs varētu skatīt dažādos apstiprinājumu veidus.
  
1. Dodieties uz veidlapu **Apstiprinājumi** un atlasiet vienumu **Izdevumi**, **Laiks** vai **Atsaukšanas**.
2. Pārskatiet katru apstiprinājumu un atlasiet tos, ko vēlaties apstiprināt.
3. Lai apstiprinātu atlasītos ierakstus, atlasiet **Apstiprināt**.
Sistēma apstrādās šos ierakstus un izveidos faktiskos datus vai rezervāciju.

## <a name="reject-an-entry"></a>Ieraksta noraidīšana
Jums kā Projekta apstiprinātājam var nākties sūtīt ierakstu atpakaļ lietotājam, lai tas veiktu labojumus.
  
1. Dodieties uz veidlapu **Apstiprinājumi** un atlasiet noraidāmo ierakstu. 
2. Atlasiet vienumu **Noraidīt**.
3. Pēc izvēles – pievienojiet komentāru dialogā **Noraidīšanas komentāri**, lai informētu lietotāju par ieraksta noraidīšanas iemesliem.
4. Atlasiet **Labi**. Ieraksts tiks atgriezts lietotājam.
  
## <a name="recall-entries"></a>Ierakstu atsaukšana
Jums var rasties vajadzība atsaukt iesniegtu ierakstu. Ja ieraksts vēl nav apstiprināts, tas tiek atgriezts nekavējoties. Taču apstiprinātam ierakstam var būt būtiska ietekme. Projekta apstiprinātājam jāapstiprina atsaukšana, lai darījums tiktu atsaukts Faktiskajos datos.

## <a name="specify-project-approvers"></a>Projekta apstiprinātāju norādīšana
Katram projektam ir vairāki projekta darba grupas dalībnieki/ Varat norādīt, kuri darba grupas dalībnieki ir arī Projekta apstiprinātāji.

1. Dodieties uz veidlapu **Projekti** un atveriet projektu no saraksta.
2. Cilnē **Darba grupa** atlasiet darba grupas dalībnieku, kurš būs Projekta apstiprinātājs, un pēc tam atlasiet **Rediģēt**.
3. Iestatiet lauku **Projekta apstiprinātājs** stāvoklī **Jā**.
4. Atlasiet vienumu **Saglabāt**.
5. Lai pievienotu papildu Projekta apstiprinātājus, atkārtojiet 2. līdz 4. darbību.

## <a name="configure-the-users-manager"></a>Lietotāja pārvaldnieka konfigurēšana

1. Atveriet sadaļu **Iestatījumi** > **Drošība** > **Lietotāji**.
2. Atlasiet lietotāju, kam piešķirat pārvaldnieku, un zonā **Organizācijas informācija** no saraksta atlasiet pārvaldnieku. 
3. Atlasiet vienumu **Saglabāt**.


